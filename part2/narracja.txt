W tej części tutoriala zajmiemy się tym, z czego składać się będzie nasz statek powietrzny dalekiego zasięgu.

Naszą listę zakupową zaczniemy oczywiście od samego samolotu.
Zeta Wing-Wing dostępny jest w różnych sklepach. Dla naszych zastosowań ważne jest, żebyśmy nie kupowali wersji ready-to-fly.
Będziemy dobierać poszczególne podzespoły tak, aby spełniały nasze wymagania co do długości lotu.

Pierwszą modyfikacją, która nie jest absolutnie konieczna ale na prawdę warto ją zrobić to wymiana plastikowego wspornika skrzydeł na węglową rurkę.
Rurka węglowa poza większą sztywnością jest jeszcze do tego o więcej niż połowę lżejsza!

Silnik jest tym elementem naszego statku, który jest absolutnie krytyczny przy uzyskaniu długiego czasu lotu.
Po przejżeniu wielu opcji wybrałem silnik AX 1806N, 2100KV ze względu na jego dostępność oraz bardzo niską wagę.
Silnik ten wymaga specjalnego mocowania, które możemy wydrukować na drukarce 3D lub zamówić jego wykonanie online.

Silnik sam z siebie nie będzie w stanie wyprodukować ciągu.
Do tego potrzebne jest nam śmigło.
Ponieważ będziemy napędzać nasz silnik pakietem 4S dobrą opcją jest wybranie śmigła APC 6x4.
Jest to śmigło bardzo wytrzymałe, nie generuje zbyt dużego poboru mocy przy spokojnym locie a w sytuacji kiedy musimy przebić się przez wiatr daje dość ciągu aby pomóc nam wyjść z opersji.

Śmigło na silniku montujemy za pomocą standardowego kołpaka na wał 3mm.
Ważne przy tym jest aby kołpak był jak najżejszy dlatego też wybieramy najmniejszy z możliwych.
Alternatywnie można zamienić kołpak śrubą aluminiową z blokadą nylonową.
Ja nie używam takiej kombinacji ale jest to opcja, którą można wykorzystać aby zmniejszyć wagę modelu o dodatkowe 2 gramy.

Jak pewnie już wiecie silnik AX 1806N jest silnikiem trójfazowym.
Aby wprawić go w ruch potrzebne jest urządzenie, które nazywamy regulatorem obrotów silnika (z angielska ESC).
Nam potrzebny jest taki regulator, który będzie jak najlżejszy, będzie w stanie obsłużyć silnik do 15 amper oraz nie będzie miał regulatora napięcia 5V dla elektroniki.
Regulator napięcia elektroniki zapewniać nam będzie kontroler lotu.
Dlatego też wybrałem regulator DYS XSD 20A lub DYS XDC 20A.
Ma on odpowiedni zapas mocy aby nie spłotnąć w trakcie startu lub lotu na maksymalnych obrotach a jednak jest na tyle lekki, żeby nie stanowił zbędnego balastu.

Silnik i regulator obrotów można połączyć bezpośrednio lutując kabelki z silnika do regulatora.
Osobiście nie polecam takiego rozwiązania ponieważ aby wykonać takie połączenie trzeba operować lutownicą w pobliżu pianki EPP, która jest bardzo podatna na wysokie temperatury.
Dlatego do połączenia użyłem konektorów bananowych 2mm.
Są one na tyle lekkie, że nie stanowią zbyt wielkiego obciążenia a pozwalają wygodnie podłączyć silnik a w razie jego wymiany również rozłączyć bez użycia lutownicy.

Przejdźmy teraz do serwomechanizmów kontrolujących nasze sterolotki.
Mamy tutaj do wyboru przynajmniej dwie opcje.
Opcja, powiedzmy, standardowa to orginalne fejki TowerPro MG90S.
Są to serwa z metalowymi zembatkami dające bardzo przyzwoity moment jednocześnie pozostając bardzo długo sprawnymi.
Jeśli chcielibyśmy odchudzić nasz model możemy zastosować bardzo dobre serwa firmy Hitec, model HS-55.
Są one sporo droższe, mają nylonowe zembatki i są mniej więcej 3g lżejsze na sztuce co daje w rezultacie około 6g zysku na wadze modelu.
Niestety po 3-4 miesiącach latania jedno z tych serw ma u mnie bardzo zauważalne luzy co mocno przekłada się na stabilność lotu.
Dlatego polecam użycie serwomechanizmów z metalowymi zembatkami - są po prostu znacznie bardziej wytrzymałe.

Do transmisji wideo użyłem nadajnika Eachine TX801.
Ma on możliwość regulacji mocy od 0.01W w trybie pit-stop aż do 600mW.
Jeżeli zdecydujesz się na inny nadajnik ważnym jest aby miał faktyczną moc nadawczą na poziomie minimum 450mW.
Pamiętaj przy tym, że nadajniki mają różną moc nadawczą w zależności od kanału, na któ©ym nadają.
Dodatkowo warto zakupić taki nadajnik, który pozwala na odlutowanie złącza SMA i przylutowanie anteny bezpośrednio do nadajnika.
Zaoszczędzimy w ten sposób minimum 12g co przy tak prostej modyfikacji nie jest bez znaczenia.

Kamera jaką polecam Ci kupić do tego zestawu to Eachine 1000TVL - wersję, którą można zasilać napięciami aż do 20V.
Jej tańsza odpowiedniczka zasilana jedynie napięciem 5V jest zbyt podatna na to, że podłączymy ją pod złe napięcie a to skutkuje natychmiastowym uszkodzeniem kamery.
Kamera ta jest dodatkowo o tyle ciekawa, że kształt jej obudowy daje możliwość bardzo łatwego przyklejenia jej do serwomechanizmu w celu obracania jej w trakcie lotu.

Serwomechanizm służący do obracania kamerą powinien mieć znacznie szerszy zasięg niż standardowe serwo.
Takie serwo to na przykład MD260.
Jest małe, ma metalowe zembatki i świetnie sprawdza się jako serwo do obracania kamery.

Skoro już jesteśmy przy części nadającej wideo należy wspomnieć o antenach nadawczych.
Przekopałem całą masę różnych anten i tylko jedne z nich sprawdziły się w pełni na dystansie 20 kilometrów.
Są to Aomway 4 leaf clover RHCP.
Są one skonstruowane ze sztywnego przewodu koncenrtycznego, który nie wygina się w trakcie lotu a jednocześnie pozwala na zespojenie bezpośrednio z nadajnikiem.
Anteny te jeszcze nigdy mnie nie zawiodły.

Z drugiej strony antena odbiorcza musi mieć przyzwoite wzmocnienie.
Robiąc rozeznanie, którą antenę wybrać oblądałem całą masę filmów produkowanych przez internautów i tylko dwie były w stanie zrobić dokładnie to czego od nich potrzebowałem.
Obie są antenami z firmy Aomway.
Jedna, której używam na codzień to antena Dual Diamond. Jest lekka, ma bardzo fajny wygląd ale przede wszystkim wzmocnienie sygnału na takim poziomie jaki jest wymagany przy tak dalekim locie.
Drugą anteną jest Aomway 005, antena typu patch z zyskiem na poziomie 14dBi.
Gdyby nie to, że jest sporo cięższa od 009 używałbym jej codziennie!

Skoro już jesteśmy przy odbiorze sygnału wideo trzeba powiedzieć parę słów o wyborze odbiornika i goglach.
Z moich doświadczeń wynika, że na rynku są tylko dwie propozycje warte uwagi przy lotach na tak dalekie odległości.
Pierwsza z nich to opcja niesamowicie budżetowa.
Są to gogle Eachine EV800.
Odbiornik wbudowany w te gogle jest tak niesamowicie czuły, że spokojnie przebija marki takie jak TrueD czy Achiless.
Jedyną wadą tych gogli jest brak możliwości przełączenia się w tryb 4:3, w któ©ym nadaje kamera Eachine 1000TVL.
Na szczęście dostępna jest rozszeżona wersja tych gogli o system diversity, która posiada taką opcję zmiany aspektu wyświetlanego obrazu.
Są to gogle EV800D.
Dodatkowo posiadają wbudowaną nagrywarkę filmów i system diversity, który do naszych zastosowań jest kompletnie zbędny.
Drugą opcją, znacznie, znacznie droższą ale też o wiele bardziej komfortową do trzymania na głowie jest użycie gogli FatShark.
Ja używam na przemiennie moje EV800 i FatShark Sominator HD.
Aktualnie w sprzedaży jest wersja FatShark Dominator HDO2 i jeśli zdecydujesz się na jej zakup na pewno nie będziesz żałował.
Problem w przypadku gogli FatShar polega na tym, że trzeba do nich dokupić odbiornik.
Z przetestowanych przeze mnie odbiorników wbudowywanych w gogle sprawdził się jedynie ImmersionRC Rapid Fire.
Jest on zdecydowanie najdroższy z dostępnych na rynku ale jest fenomenalny.
Bije na głowę całą konkurencję.
Jeśli tylko możesz sobie pozwolić na zakup gogli FatShar plus odbiornik Rapid Fire to na pewno nie będziesz żałował.
Niezależnie od tego, które z wymienionych gogli wybierzesz będziesz spokojnie w stanie uzyskać odległość 20km zakładając, że będziesz poruszał się odpowiednio wysoko.

Sercem naszej zetki, które tak na prawdę będzie decydowało o obrotach silnika oraz wychyleniach sterów jest kontroler lotu.
Do niedawna jedyną opcją były kontrolery lotu używane w quadkopterach.
Wyposażone w odpowiednią płytkę dystrybucji i filtrowania napięcia sprawdzały się na prawdę dobrze ale były na prawde problematyczne przy próbie podłączenia do komputera.
W przypadku quadkopterów złącze umiejscowione poziomo ma jak najbardziej sens.
Niestety w samolotach wymaga to zrobienia dodatkowej dziury z boku co nie jest ani łatwe ani pożądane.
Na szczęście w połowie 2018 roku firma Matek zaczęła produkować kontrolery lotu przeznaczone dla latających skrzydeł.
Kontrolery te charakteryzują się zintegrowaną płytką dystrybucji napięcia, specjalizowanym układem wyprowadzeń złącz serwomechanizmóœ oraz przede wszystkim pionowym złączem USB.
Dzisiaj na rynku jest masa kontrolerów, które są wzorowane na tych, które orginalnie wymyśliła firma Matek.
Ja osobiście cenię firmę Matek za jakość wykonania i po prostu nie inwestuję już w podróbki dlatego nie będę o nich mówił w tym tutorialu.
Do wyboru mamy przynajmniej 5 różnych modeli.
Ja skupię się na dwóch z nich.
Matek F411 WING oraz F405 WING.
Pierwszy z nich jest ultra małym i ultra lekkim kontrolerem, który zapewnia wszystko - oprócz filtrowania napięcia zasilającego system nadawania wideo.
Można temu zaradzić instalując filtr samemu pomiędzy kontrolerem, kamerą i nadajnikiem wideo ale ja wole rozwiązania kompleksowe, które minimalizują ilość okablowania.
Z tego też powodu wybrałem Matek F405 WING.

Kontroler lotu do pozycjonowania oraz wyznaczania takich parametrów jak prędkość względem ziemi oraz kierunek lotu wymaga odbiornika GPS.
Na rynku jest cała masa lepszych i gorszych odbiorników.
Ten, który ja użyłem to Beitian BN-220.
Jest mały, lekki i na prawdę szybki przy uzyskiwaniu połączenia z przynajmniej 8 satelitami.
Drugą opcją, którą chętnie bym polecił jest Beitian BN-880.
Jest to odbiornik GPS wyposażony dodatkowo w kompas.
W tym miejscu uwaga: kompas jest kompletnie zbędny w naszej konfiguracji.
BN-880 jest większy i cięższy. Jeśli taki odbiornik GPS akurat posiadasz możesz go użyć ale gorąco polecam BN-220 bo spełnia swoje zadanie fenomenalnie nie dokłądając zbyt dużo wagi.

Do zamocowania kontrolera lotu użyjemy dystansów nylonowych wklejanych bezpośrednio w piankę modelu.
Jeśli użyjesz kontrolera F411-WING lub F411-WSE to potrzebne Ci będą dystanse M2.
Do kontrolerów F405 WING potrzebne Ci będą dystanse M3.

Przejdźmy teraz do aparatury nadawczej, za pomocą które sterować będziemy modelem.
Ja jestem szczęśliwym posiadaczem aparatury Taranis 9XD plus.
Od kilku miesięcy na rynku dostępna jest również aparatura Jumper T16, którą wybrałbym gdybym nie miał już Taranisa.
Ważnych jest kilka aspektów, na które trzeba zwrócić uwagę przy zakupie aparatury.
Pierwszym i podstawowym z nich jest możliwość montażu zewnętrznych modułów nadawczych w formacie JR.
Jest to konieczne do montażu systemu nadawania dalekiego zasięgu takiego jak TBS Crossfire czy R9.
Drugim jest obsługa oprogramowania OpenTX jeśli zdecydujesz się na nadajnik TBS Crossfire Micro.
Bez OpenTX w wersji minimum 2.2 nie będziesz w stanie działać.
Dodatkowym bonusem będą gimbale działające w oparciu o efekt Hall'a, które są nie tylko bardziej precyzyjne ale też znacznie bardziej wygrzymałe niż zwykłe gimbale oporowe.
Wybór aparatury jest kwestią bardzo osobistą i nie jestem Ci w stanie jednoznacznie doradzić co wybrać.
Jeśli stać Cię na Taranisa 9XD plus to jest to na pewno opcja, która Cię nie zawiedzie.
Jeśli chcesz odrobinkę zaoszczędzić to kup Jumpera T16.
Tańsze aparatury to po prostu wyrzucone pieniądze.
Podobnie jak gogle, aparaturę kupuje się raz dlatego warto wydać więcej, żeby nie kupować jej dwa razy.
Zdecydowanie odradzam aparaturę Turnigy 9x i jej pochodne.
Nie obsługują oprogramowania OpenTX a jedynie jego obciętą wersję Er9x, która nie nadaje się do obsługi nadajnika TBS Crossfire.

Skoro przy nadajniku jesteśmy to będę z wami brutalnie szczery.
Testowałem nadajniki R9 i OpenLRS, które cenowo wyglądają bardzo dobrze i żaden z nich nie był tak pewną jednostką jak TBS Crossfire.
Z tego też powodu nie będę się w tym tutorialu rozpisywał na temat konfiguracji OpenLRS czy też fleszowaniu firmwareu Flex do nadajnika R9.
Crossfire nigdy mnie nie zawiódł a bezpieczeństwo i niezawodność w przypadku lotów na duże odległości jest absolutnie kluczową kwestią.
Wybierając nadajnik możesz wybrać albo opcję budżetową (do której Cię gorąco zachęcam) lub wersję full wypas.
Mam obydwie i o ile nie latam z użyciem stacji naziemnej gdzie instruuję samolot bezpośrednio ze stacji naziemnej to wersja Micro w zupełności wystarcza.

Kluczową kwestią przy nadawaniu dowolnego sygnału są anteny.
W przypadku systemu TBS Crossfire mamy do czynienia z częstotliowością 868MHz.
Standardowo z nadajnikiem dostarczana jest antena typu dipole, która ma bardzo szeroką charakterystykę obsługiwanych częstotliwości.
Aby w pełni wykorzystać zdolności nadawcze systemu należy zaopatrzyć się w anteny dostrojone do częstotliwości 868MHz.
Mamy do wyboru przynajmniej 2 opcjie.
Antena TBS Diamond, koniecznie w wersji 868MHz oraz Pro Moxon 868.
Ta pierwsza jest praktycznie niezniszczalna.
Utworzona jest za pomocą płytki drukowanej i nawet skacząc po niej butami nie jesteśmy jej w stanie zniszczyć.
Wszystkie swoje loty wykonuję na tej właśnie antenie.
Alternatywą jest antena Pro Moxon, która ma dodatkowo wzmocnienie sygnału rzędu 5dBi co pozwala na zwiększenie zasięgu sterowania modelem bez zmiany mocy nadawczej.

System TBS Crossfire jest zamknięty i wymaga dedykowanych odbiorników.
W przypadku Zetki mamy do wyboru 2 rozmiary.
Micro pozwala na podłączenie za pomocą złącza.
Niestety dostarczone okablowanie jest stanowczo zbyt krótkie co tak i tak zmusza nas do lutowania.
Dlatego dobrą opcją jest wersja Nano, która nie tylko jest lżejsza ale pozwala na bezpośrednie przylutowanie tak długich przewodów jakie będą nam potrzebne.

Podobnie jak w przypadku nadajnika, odbiornik również wymaga odpowiednio zestrojonej anteny aby działać jak najbardziej wydajnie.
Ja we wszystkich moich modelach stosuję antenę MicroVEE 868MHz.
Jest wytrzymała i spełnia znakomicie swoje zadanie.

Skoro mamy już wszystkie systemy elektroniczne potrzebne na pokładzie naszego statku powietrznego przyszła pora na zasilanie.
W tym przypadku jedynymi akumulatorami, które będą w stanie zapwenić nam odpowiednią długość lotu przy minimalnej masie są ogniwa Lion 18650 a dokładniej ogniwa Sanyo GA.
Ich koszt oraz konieczność ręcznego przygotowania pakietu wynagrodzi nam ogromna pojemność względem wagi a co za tym idzie długość lotu.

Do lutowania tych ogniw niezbędna nam będzie mocna lutownica (minimum 100W) oraz kwas lutowniczy.
Uwaga! Kwas lutowniczy w trakcie lutowania wydziela bardzo trujące substancje, których absolutnie nie należy wdychać.
Pomijając fakt, że opary po prostu śmierdzą i duszą to są bardziej toksyczne niż palenie papierosów.

Do utworzenia pakietu potrzebne będzie nam złącze balansera.
Można je stworzyć samemu lub kupić gotowe co zaoszczędzi nam odrobinę czasu.
Przy wyborze złącza balansera warto zwrócić uwagę na to z czego wykonana jest izolacja przewodów.
Zasadniczo przewody z izolacją silikonowe są bardziej wygrzymałe a przede wszystkim dają się lepiej ułożyć w ciasnym kadłubie naszej zetki.

Potrzebne będą nam równiesz konektory do samego pakietu.
Polecam w tym wypadku konektry XT60.
Są co prawda duże ale bardzo ciężko je zapsuć - a kiedy już są złączone to przy nie planowanym przyziemieniu nie rozłączają się z byle powodu.

Ważnym elementem będzie również ładowarka do pakietów.
Większość ładowarek dla modelarzy potrafiąca ładować pakiety Lipo będzie odpowiednia.
Ja swoje pakiety Lion ładuję tak samo jak Lion.
Jedyną różnicą jest natężenie prądu, które w przypadku ogniw Sanyo GA ustawiam na 1A.

Mamy za sobą już większość droższych elementów.
Pozostało nam już tylko kilka drobiazgów takich jak przewody, konektory do elektroniki czy narzędzia pierwszej potrzeby.
Pełna lista znajduje się w opisie filmu.
Tam gdzie możliwe było znalezienie linków do produktów, których używam dodałem je aby ułatwić Ci ich poszukiwanie.

W następnym odcinku zajmiemy się odchudzaniem naszego modelu jeszcze zanim zostanie zmontowany!
