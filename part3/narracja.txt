Budowę naszej zetki rozpoczniemy od jej odchudzenia.
Największym wrogiem długich lotów jest waga dlatego też każdy gram jest ważny.
Istnieje kilka prostych zabiegów, które pozwolą nam zrzucić kilka zbędnych gramów.

Pierwszą rzeczą, którą będziemy zmieniać jest wspornik.
Orginalny pręt wykonany z plastiku charakteryzuje się tym, że jest bardzo elastyczny i ciężki.
Waży ponad 10 gramów.
Dla porównania rurka węglowa o wymiarze 4 milimetrów i grubości ścianki 2 milimetry waży jedynie 6.3 grama a jest o wiele sztywniejsza.
Można również zastosować rurkę węglową o wymiarze 4 milimetrów i grubości ścianki 1 milimetr, która jest jeszcze lżejsza o ponad 2 gramy.
Taką właśnie rurkę zastosujemy w naszej zetce.
Sztywność takiej rurki dalej przewyższa orginalny plastikowy pręt co wpłynie korzystnie na to jak nasza zetka będzie się zachowywała w powietrzu.

Następną rzeczą, którą należy zrobić to zdjąć dosłownie wszystkie naklejki.
Te standardowo zamocowane na zetce ważą ponad 4g.
To mniej więcej taki sam balast jak różnica w wadze prętu plastikowego względem rurki węglowej.

Dodatkowo można pokusić się o przycięcie stateczników pionowych.
Nie jest to wymagane ale nadaje naszej zetce orginalnego wyglądu a dodatkowo usuwa bardzo cienkie końce, które łatwo ulegają deformacji.

Kolejną rzeczą, której się powinniśmy pozbyć to mocowanie silnika.
Orginalne mocowanie waży 2.6 grama i jest wykonane z aluminium.
Niestety orginalne mocowanie jest przygotowane do przywiercenia 3 śrób rozmieszczonych co 120 stopni.
Zetka ma mocowanie silnika na cztery śruby rozmieszczone co 90 stopni.
Dlatego gorąco polecam wydrukowane mocowanie silnika, które znaleźć możemy na stronie thingiverse.com.
Mocowanie to nie jest super wytrzymałe ale spokojnie wystarcza na kilka bardzo długich lotów.
Jak długo wytrzyma mocowanie jest głównie zależne od tego jak dobrze wyważony jest silnik i śmigło więc warto poświęcić trochę czasu aby te elementy pracowały jak najspokojniej.
Silnik należy nie tylko przykręcić ale również wkleić w mocowanie silnika za pomocą kleju cyjanoakrylowego i należy to zrobić zdecydowanie przed jego montarzem w samolocie.
Materiał ABS nie jest tak wytrzymały jak aluminium więc mocowanie silnika wyłącznie za pomocą wkrętów inbusowych jest proszeniem się o problemy.
Za to mocowanie z ABS jest o 1 gram lżejsze niż mocowanie aluminiowe!
Alternatywnie można nawiercić 3 otwory w aluminiowym mocowaniu w celu wygodnego zamocowania go w zetce.

Teraz czas zastanowić się nad serwami.
Orginalnie producent proponuje nam wstawienie 9-go gramowych serw nylonowych.
Z mojego doświadczenia wynika, że pomimo tego, że budujemy model do dalekich lotów chęć polatania bardziej agresywnie jest zbyt duża, żeby się jej przeciwstawić.
W końcu mamy do dyspozycji model, który ma więcej ciągu niż waży a to kusi do wykonywania lotów akrobatycznych.
Najlepszymi serwomechanizmami jakich używałem do tej pory są Hitec HS-55.
Są niesamowicie precyzyjne, lekkie (ważą jedynie 8.2 grama!) i szybkie.
Niestety z wagą i zastosowanymi materiałami przychodzi ich bardzo niewielka wytrzymałość.
W moim poprzednim modelu jeden serwomechanizm uległ uszkodzeniu już po tygodniu.
Nie jest to uszkodzenie, które powoduje, że nie da się latać ale kiedy jeden płat furgocze na wietrze a drugi trzyma się jakby był przyklejony to stabilność lotu znacznie spada.
Alternatywą dla HS-55 są dość dobre serwomechanizmy Tower Pro SG-92R z węglowymi zembatkami.
Jeśli uda Ci się takie serwomechanizmy zakupić to polecam. Są lżejsze niż MG90S, których ja użyję w trakcie tutoriala a jednak oferują i precyzję i siłę potrzebną do okiełznania zetki.

Przejdźmy teraz do jednego z największych zysków na wadze czyli do nadajnika wideo.
Orginalnie nadajnik Eachine TX-801 wyposażony jest w gniazdo SMA a co za tym idzie wymaga anteny, która będzie miała wtyczkę SMA.
Są to elementy wykonane z jakiegoś stopu przypominającego miedź lub mosiądz i są bardzo ciężkie.
Na szczęście ta modyfikacja jest dość prosta.
Wystarczy odlutować złącze SMA w nadajniku, odciąć wtyczkę w antenie i zlutować antenę na stałe z nadajnikiem.
Zyskujemy w ten sposób prawie 7 gramów a skracając przewód anteny o nieco ponad 2 centymetry możemy odchucić nasz system nadawania wideo o prawie 9 gramów.
Być może wpadłeś na pomysł aby jeszcze dodatkowo zyskać ponad 2 gramy i zamiast anteny koniczynki użyć anteny typu dipol.
Z moich eksperymentów wynika, że te anteny są bardzo kruche, nie trzymają pionu w trakcie lotu a co za tym idzie wymagają dodatkowych wsporników, np. z wykałaczek.
Antena typu koniczynka sprawuje się na tyle dobrze, że dalsze jej odchudzanie i zmiana na antenę typu dipol kompletnie się nie opłaca.

Następnym elementem, który będzie nam potrzebny jest odbiornik do sterowania modelem.
Jak już wcześniej wspomniałem ze względu na konieczność stabilnego linku kontrolnego na dużych odległościach do tego samolotu wybrałem system TBS Crossfire.
Mamy do wyboru 2 rozmiary odbiorników.
Micro i Nano.
Do tej pory używałem odbiorników Micro, ponieważ takie miałem dostępne aczkolwiek do tego nowego buildu użyję odbiornika Nano bo jest lżejszy od poprzednika o ponad połowę.
Naturalnie użycie orginalnej anteny nie jest polecane.
Jest ona zbyt wiotka i przy pierwszych problemach będzie wymagała prostowania.
Również w powietrzu zachowuje się bardziej jak chorągiewka na wietrze niż porządna antena.
Dlatego polecam TBS MicroVee strojoną fabrycznie do częstotliwości 868MHz.
Należy nie zapominać o zabezpieczeniu nadajnika koszulką termokurczliwą aby zabezpieczyć elektronikę przed wilgocią a antenę przed rozłączeniem.
Do podłączenia odbiornika do kontrolera lotu proponuję wykorzystać żyły z przewodu RJ45, czyli popularnej skrętki.
Są one dostatecznie lekkie i cienkie więc pozwalają na łatwe umieszczenie ich w specjalnie do tego celu przygotowanych rowkach w skrzydle.

To już wszystko co proponuję zrobić aby odchudzić naszą zetkę w celu uzyskania jak najdłuższego czasu lotu.
